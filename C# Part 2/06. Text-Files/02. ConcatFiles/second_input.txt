34 души, отговарящи за ядрени ракети в САЩ, лъжели на изпити - заглавие

34 офицери от Военновъздушните сили на САЩ, отговарящи за изстрелването на ядрени ракети, са отстранени, тъй като са лъжели по време на тестове за умения, съобщи БиБиСи.

Въвлечени са от лейтенанти до капитани.

Секретарят на ВВС Дебора Лий Джеймс заяви на пресконференция, че са замесени офицери, които са свързани с военновъздушната база Малмстрьом в Монтана и измамите са свързани с месечен изпит, който трябва да се взема от целия персонал.

„Някои офицери го направиха", каза тя по отношение на измамите. „Други са знаели за това и изглежда, че не са направили нищо или най-малко не е достатъчно да ги спрат, или да съобщят", добави тя.

Според нея това е „напълно неприемливо поведение", но сигурността на ядрената програма не е под съмнение.

В същото време се провежда разследване по подозрения, че друг персонал в бази на ВВС са използвали наркотици. Други трима офицери са отстранени за притежание на дрога за развлечение.

Това е последният скандал, който разтърси американските ВВС.

През август звено, контролиращо ядрените ракети в Малмстрьом, се провали при инспекция за сигурността и безопасността.