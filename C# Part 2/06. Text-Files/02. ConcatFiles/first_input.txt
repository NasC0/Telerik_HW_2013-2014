Иран и Русия с обща визия за иранския ядрен въпрос и Сирия - Заглавие

Повече от един кръг от директни преговори между сирийските страни са запланувани по време на „Женева-2".

Това заяви на пресконференция руският външен министър Сергей Лавров след разговори с иранския си колега Мохамед Джавад Зариф в Москва, съобщи „Гласът на Русия".

Лавров е сигурен, че Иран ще бъде част от усилия за разрешаване на кризата в Сирия. 
Иран трябва да бъде и неизбежно ще бъде част от усилията за разрешаване на проблема в Сирия, подчерта Лавров след разговорите със Зариф.

Лавров потвърди позицията на Москва, че е необходимо Иран да се покани на международната конференция за Сирия, тъй като Техеран е заинтересован от мирното разрешаване на кризата в Сирия и може да повлияе на продължаващия процес в страната.

По думите му Сирия е част от въпросите, които са обсъдили със Зариф.

Според руския дипломат успехът на „Женева-2" зависи от добрата воля на участниците, особено на сирийската опозиция.

Иран не приема никакви предварителни условия, за да участва в конференцията, каза от своя страна иранският външен министър.

Припомняме, САЩ искат Техеран да приеме декларацията от „Женева-1" през 2012 година, според която в Сирия трябва да се установи преходно правителство без участието на президента Башар Асад.

„Иран няма да приеме каквито и да е било предварителни условия, тъй като не са наложени на други участници в конференцията", каза той след срещата си с Лавров.

„Иран няма да вземе участие в конференцията, ако се налагат предварителни условия", уточни иранският дипломат.

Иначе Зариф поясни, че Ислямската република е за политическо разрешаване на сирийската криза. „Иран обяви това от първия ден", разясни Зариф и допълни, че Техеран приветства постигнатите споразумения на първата конференция за Сирия в Женева.

Лавров каза също, че Русия, Иран и Сирия нямат тристранен проект за разрешаване на кризата в Сирия.

„Ние водим преговори с Джавад Зариф и ще водим преговори със сирийския външен министър Уалид ал Муалем утре и това не означава, че съществува тристранен проект", заяви Лавров.

„Нямам какво да крием и нямаме никакъв скрит дневен ред", поясни Лавров.

Според него позицията на Русия, Иран и Сирия не е една.

Искаме Сирия да бъде суверенна страна, да бъдe гарантиранa териториалната цялост, равни права за всички етнически, религиозни и други групи, живеещи в Сирия. Със сигурност сирийският народ и Иран са заинтересовани от изкореняването на тероризма на сирийската територия, каза Лавров.

„Това е нашата обща позиция и се споделя от международната общност. Това са целите, които поддържаме за разрешаване на кризата в Сирия. Вече сирийските страни трябва да решат по какъв начин да изпълнят тези цели", подчерта Лавров.

Двамата министри също коментираха и ситуацията с иранската ядрена програма.

По думите на Зариф Иран и „Шесторката" могат да постигнат крайно споразумение за ядрената програма, въпреки съществуващите елементи на недоверие между страните.

Според него разрешаването на проблемите с иранската програма е абсолютно изпълнимо. 
Външният министър на Иран заяви, че страната му е „готова да предприеме практически стъпки в съответствие със съществуващото споразумение между „Шесторката и Иран".
Зариф е на мнение, че е много важно за Иран проблемът за ядрената програма да бъде разрешен чрез помощта на Русия.

„В тази връзка ние сме запланували да работим в тясно сътрудничество с Русия", каза той.

Русия настоява да има въздържане от действия, които излизат от работната рамка на споразумението за разрешаване на ядрения въпрос на Иран, констатира от своя страна Лавров.